11

 

 

rae pretium est hac via pergere et indagare, quae
causae externae praeter utriusque populi ingenium
Romanos impediverint, quominus ad artem progre-
derentur, et quae Graecos ad summum claritudinis ca·
cumen perduxerint, ut ex hac comparatione vera con-
ditio ludorum Romanorum conspiciatur. Versibus io-
cari agricolae prisci in Graecia maximam partem de-
sivisse videntur, quum peregrina gens terram invasit
eamque occupavit. Veteres tum plerumque incolae
oppressi a victoribus agrum colere pergebant, sed in-
feriores etnonnunquam servorum loco habebantur a
dominis, qui ut subditos ipsos ita et agriculturam de-
spiciebant. Csr. Mauso. in institutis et historia Spar-
tanorum, et Mueller. l. l. pluribus locis. Itaque non
reges Homerici, quorum potentia nec late patuis senec
dura fuisse videtur, sed omnes ex superiore gente op-
primebant victos, et ipsis excutiebant animum et vo-
luptatem carminibus ludendi. Agri cultores ·vero ex
hoc tempore nullos dies festos celebrasse, et carmi-
num suorum omnino oblitos esse, quominus credam
obstat Accii fragmentum, servatum a Macrobio Sat.
Ι. 7, cx quo videmus, id quod supra iam monui, in
festo Saturni concessam esse famulis avitam libertatem:
Maxima pars Graium Saturno ‚ et maxime Athenae,
Conficiunt sacra ‚ quae Cronia esse iterantur ab illis;
Eumque· diem celebrant: per agros urbesque sere
omnes
Exercent epulis laeti: famulosque procurant
Quisque suos: nostrique itidem, et mos traditus illinc
Iste, ut cum dominis famuli epulentur ibidem. ¹
Mirum non videbitur, hunc morem apud Athenienses
floruisse, quum huius reipublicae cives praecipua in

