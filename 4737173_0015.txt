Cap. l.

Artis cuiusdam apud veteres Graecos aut Romanos
originem investigatum maxima plerumque inde nasci-
tur difficultas‚ quod, quae probari possunt certis au-
ctorum testimoniis, artem magna ex parte-iam per-
, sectam et quasi lato profundoque iam fluentema> alveo
nobis monstrant, ita ut non appareat, unde provene-
rint rivuli varii, qui coniuncti undas praebent fluvio.
Hos autem rivulos ad fontes usque persequatur ne-
cesse est, qui veram et perfectam oculis proponere
studet artis imaginem, ex qua colligatur quale fuerit
veterum ingenium, et quomodo ad illud quod videmus
perfectionis fastigium pervenerint. Descendendum ita-
que est trans verae historiae indicia in fabularum re-
giones, quae densa nebula involvunt artium initia, et
cautum quoque pedem saepe fallunt. Omnes enim
artes ingenuae tam antiquae sunt quam deorum cultus,
ac reverentia erga numen divinum et mater et nutrix
earum vere praedicatur. „Quum primum, ait Tran-
quillus apud Isidorum VII. 7., homines exuta feritate
rationem vitae habere coepissent, seque ac deos suos
nosse, cultum modicum et sermonem necessarium com-
menti sibi, utriusque magnificentiam ad religionem deo-
rum suorum excogitaverunt. Igitur ut templa illis do-
mibus pulcriora faciehant, ita eloquio etiam quasi
'augustiore honorandos putaverunt, laudesque eorum et
verbis illustrioribus et iucundioribus numeris extule-

runt.'' Quod hic Tranquillus de arte loquendi et car-
1

